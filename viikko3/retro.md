
Aloita, lopeta, jatka, lisää, vähennä -rengas on kätevä ja nopea menetelmä luoda tiimin työskentelyyn liittyvää
metakeskustelua. Sen tarkoituksena on auttaa selvittämään, mitä käytäntöjä tiimin tulisi jatkaa tai muuttaa
tulevaisuutta varten. Metodin suorittaminen voi tiimin koosta riippuen kestää 10 - 25 minuuttia, ja siihen tarvitaan
vain kynä ja suuri paperiarkki.

Paperiarkille piirretään ympyrä, joka jaetaan viiteen sektoriin: aloita, lopeta, jatka, lisää ja vähennä. Menetelmän
vetäjä pyytää tiimiläisiä kertomaan työskentelyyn liittyviä asioita, joita pitäisi aloittaa, lopettaa, jatkaa, tehdä
lisää tai tehdä vähemmän. Esille tulleet asiat merkitään ympyrään. Vetäjän tulee hyödyntää hiljaisuutta ja odottaa
kommentteja rauhassa.

Metodi vaikuttaa erittäin hyvältä menetelmältä etenkin ohjelmistokehityksessä, jossa onkin tärkeää pitää työnteko
mahdollisimman tehokkaana. Ympyrän käyttö myös pelillistää palautteen keräämistä, mikä saattaa rohkaista myös ujompia
tiimin jäseniä antamaan palautetta. Lisäksi uskon menetelmän myös tekevän hyvää tiimin yhteishengelle, kun kaikki
yhdessä pohtivat toiminnalle parannusideoita.
